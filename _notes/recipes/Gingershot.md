---
title: Gyömbérshot
format: log
cover: gingershot.jpg
copyright: elavegan.com
copyrightLink: https://elavegan.com
display-full-meta: true
meta:
  elkészítés: 20p
  adag: 400-1000 ml
---

### Hozzávalók

* 2-3 db citrom
* legalább 50 g friss gyömbér (tisztított mennyiség)
* 2 - 3 ek méz
* 400 - 500 ml víz
* 1-2 tk kurkuma
Ha extrázni akarsz:
* Pár db koriandermag
* Pár db rózsabors mag
* 1 gerezd fokhagyma (Tudom. Nem muszáj, de nem fog átjönni az íze, az immunrendszernek viszont nagyon király. Ha elsőre csinálod, nyugodtan hagyd ki, hogy az nélkül is megnézd)

### Elkészítés

A citromnál szerintem az a legjobb, ha minél több belemegy a gyümölcsből. Szóval én lereszelem a héját, aztán kifacsarom a levét, ilyen agresszíven, trancsírozósan, hogy minél több husi kijöjjön belőle. Így a gyümölcshús, plusz a lé mehet is a tálba, a reszelt héjjal együtt.  A gyömbéreket megpucoljuk, aztán felvagdossuk. Attól függően, hogy mit bír a géped, én pl. ilyen 1 cm vastag karikákra szoktam. Ha gyengébb géppel / botmixerrel csinálod, akkor kisebbre. Belemehet a többi hozzávaló is, aztán lehet leturmixolni. Én aprítógépet használok, de botmixerrel is megy. 

Ez csak egy kiindulási alap, tessék kóstolni egy picit! Ezzel be tudod lőni, hogy kell-e bele még méz, vagy éppen citrom. Hígításkor nyilván gyengülni fog a cucc.

Ha ez megvan, akkor egy sima konyhai fém szűrőn át lehet szűrni, pl több részletben, kanállal kicsit megnyomkodva, hogy minél több csodalé kijöjjön belőle. Ezután lehet hígítani, nyilván ez attól függ, hogy mennyire akarsz intenzív ízeket, illetve dolgoztatni a kis szervezeted. 


