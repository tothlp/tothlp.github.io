---
title: Mac and Cheese
format: log
cover: macandcheese.jpeg
copyright: 
copyrightLink: 
display-full-meta: true
meta:
  elkészítés: ~~40-60p
  adag: 4 személy
---

> A pankós kéret ötletéért köszi Mefinek: [https://mefi.be/muti/7597/a-tokeletes-maccheese-receptje/](https://mefi.be/muti/7597/a-tokeletes-maccheese-receptje/)

### Hozzávalók

- 500 g szarvacska tészta (vagy bármi apróbb, amit szeretsz)
- 150 g vaj
- 70 g liszt
- 1 l tej (lehet zabtej, vagy egyéb alternatív is)
- só-bors
- kb. 1 kk. szerecsendió
- pár kk. mustár
- 500 g cheddar (vörös, de fehérrel is király)
- fokhagymapor vagy fokhagyma
- pár csipet cayenne bors, vagy chili, vagy erőspaprika vagy bármi ami ilyenkor szóba jöhet
- valami zöld: egy kis oregánó, vagy zöldhagyma, vagy bazsalikom. ne legyen tőle spenót színe, de tök jó kis színfoltot és ízt tud neki adni
- kb. 5-6 evőkanál pankómorzsa

### Elkészítés

A tésztánkat megfőzzük kb. aldentére. Úgyis össze fog még "érni". Ha kész, leszűrjük és hagyjuk pihenni.

Mindeközben:

Én a kevés mosatlan híve vagyok, szóval egy öntött vasedényben szoktam csinálni ezt a produkciót, amit sütőbe is lehet tenni. 
Bechamelt készítünk: megolvasztjuk a vajat, mehet bele a liszt és habzásig melegítjük. Beleöntjük a tejet. Itt lehet menőzni hőkiegyenlítéssel, hogy eleve meleg 
tejet öntünk bele, de szerintem ha nem egyszerre megy bele az egész, hanem szépen fokozatosan, akkor simán felveszi és nem lesz trutyis. Nyilván, szép csomómentesre kell keverni.
Addig főzzük amig jó sűrű nem lesz. 
Én itt szoktam beletenni a fűszereket. Tudom hogy mocsok idegesítő az "ízlés szerint", de tényleg kóstolni kell. 
Azt mindenképp kalkuláljuk bele, hogy a sajt is sós, ami bele- / rámegy. Ha besűrűsödött és az íze is okés, akkor leszedjük a tűzről és elkeverjük benne a sajt kb. felét. 
Ez szépen 1-2 perc alatt elolvad, nagyon menő Mornay-szószunk lesz. (Némi extrával)

Itt jön a varázslat, ami Mefitől jön, a pankós kéreg. A maradék reszelt sajtot rászórjuk a tetejére, majd pakolunk rá 5-6 ek. pankó morzsát. 
Itt az egész mehet is a sütőbe. Én 150-200 fok között szoktam belőni légkeverésre, kb 15 percre. Amikor a tetején a sajt elolvadt és egy ilyen gyönyörű barnás kéreg van a tetején, na akkor vagyunk kész.
